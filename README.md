# ECGMonitor

ECGMonitor to aplikacja służąca do akwizycji i analizy sygnału EKG pochodzącego z urządzenia pomiarowego. Akwizycja przebiega w czasie rzeczywistym za pośrednictwem BLE. Po nawiązaniu połączenia z urządzeniem oraz rozpoczęciu przesyłu danych wyświetlany jest sygnał EKG oraz jego pierwsza i druga pochodna. Wszystkie wyniki pomiaru są zapisywane w pamięci smartfonu.

Każdy użytkownik może zaobserwować aktywność swojego serca, ale aplikacja ta jest szczególnie przydatna dla osób, u których stwierdzono pewne patologie układu krążenia. ECGMonitor umożliwia bowiem analizę EKG, zwaną zmiennością rytmu serca HRV. Uzyskane wyniki powinny być interpretowane przez kardiologa, pozwalając mu na ocenę rytmu pracy serca. 
